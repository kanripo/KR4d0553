# -*- mode: mandoku-view; -*-
#+TITLE: 學言稿
#+DATE: 2015-08-25 00:14:12.153803
#+PROPERTY: ID KR4d0553
#+PROPERTY: BASEEDITION WYG    
#+PROPERTY: JUAN 卷一
<pb:KR4d0553_WYG_001-1a>¶
欽定四庫全書¶
　學言稿卷一¶
　　　　　　　　　　　　　元　吴當　撰¶
　四言詩¶
　　明良詩¶
　御史明良賜都稜特穆爾開府為字乃東平文忠王¶
　拜珠丞相之子忠宣王安丞相之孫也¶
於赫皇祖肇基朔土惟時忠襄實佐神武¶
<pb:KR4d0553_WYG_001-1b>¶
天戈攸指罔不率俾忠武之才雄特瑰偉¶
逮乎忠宣相我世皇式開治平統一萬方¶
猗與文忠禮樂是式克賛英廟以匡以翼¶
碩碩元勲後先四王維君之明維臣之良¶
侃侃開府尚徳象賢承厥父祖佛時仔肩¶
惟皇之念翰墨是錫倅爾嘉名休光有奕¶
雲漢於昭發耀天藻垂羙無疆永以為珤¶
翼翼厥明終始典學陳善責難世臣攸託¶
<pb:KR4d0553_WYG_001-2a>¶
以道事君汝翼汝為股肱左右庶底緝熙¶
明良之逢有典有則世篤忠貞式報天徳¶
　　　右十一章章四句¶
　　恒徳齋為開府明良公作¶
於穆天命恒久不已徃禪来續與道為體¶
惟聖有徳率性之常不二不雜悠久無疆¶
君子是則勉勉不息終始弗渝夙夜無斁¶
赫赫元勲昔佐皇祖配徳惟一永錫𦙍祚¶
<pb:KR4d0553_WYG_001-2b>¶
侃侃聞孫靖共在位式謹爾常以賛天子¶
佩舃雍雍退食自公肅慎齋居用省厥躬¶
協于克一責難将美徵其化成萬國咸理¶
惟巽而動勿承以羞億萬斯年於昭匹休¶
　　　右八章章四句¶
　　極髙明亭詩為曽以敬作¶
春木載榮朝陽孔曦悠悠白雲華盖之西¶
爰有新亭翼翼中峙式究爾寕君子攸止¶
<pb:KR4d0553_WYG_001-3a>¶
其止維何朝弦莫歌道其問學弗辟弗頗¶
斯道之著皎焉日星發育峻極斂之靈扃¶
彌綸六合&KR1199;絶寥廓周知旁行卓彼先覺¶
如俯層臺洞視靡遺如持懸鑑罔有蔽虧¶
知崇效天禮卑法地成性之存内外交致¶
萬物畢偹一貫斯全參乎有唯思也是傳¶
予忝承學子實名裔自顧無聞祇用生愧¶
惟博反約實基三省敢曰尚友願以自警¶
<pb:KR4d0553_WYG_001-3b>¶
　　　右十章章四句¶
　　慶原堂詩為萍郷劉氏作¶
惟楚萍郷邑里有堂繄昔劉氏肇基于唐¶
雄虎之臺鬱鬱丘土其伏未耀本幹深固¶
子孫多賢冠佩蝉聫積善儲和泝流而源¶
福慶之實既堅既栗&KR0929;&KR0929;靈芝毓秀于室¶
歴宋而元流慶未已袒免同居表徳閭里¶
山冡之遷有霆有雷尚復多祉源源其来¶
<pb:KR4d0553_WYG_001-4a>¶
奕奕君子實居後麓既休既寜以踵芳躅¶
繩繩厥承忠厚之教庶其紹之以食斯報¶
太史有記邦人足徵式朂来嗣勒詩爾楹¶
　　　右九章章四句¶
　　咸陽王功徳詩¶
在昔皇祖有赫神武維忠宣王傑出西土¶
佐命而興来受圭組憲宗伐蜀徃補戎伍¶
於穆世皇天戈載揚親拔雲南用逷蠻方¶
<pb:KR4d0553_WYG_001-4b>¶
滇之宗臣乃悖紀綱復叛不順襲盜以狂¶
天子曰嘻孰稱予使爰命忠惠以綏以撫¶
諭之㤙信滌汝煩苦簡節疏目咸得理所¶
廼疆廼理奠爾城邑市有居貨屋有陶甓¶
我田我池秔稌黍稷訓厥士女汙俗斯革¶
既庶既富建學立敎籩豆鼓鐘於樂孔廟¶
詩書歌絃孰則孰傚折其狂猘篤爾忠孝¶
步不出國侯幽侯深部曲聫繹干戈若林¶
<pb:KR4d0553_WYG_001-5a>¶
久而彌孚嚮義駸駸錫貢無已大賂南金¶
天祚皇國克生偉人歴年孔多以福逺民¶
逺民之安克順克正惟王之賢天子之聖¶
元臣云亡逺民孔哀風馬雲車曷往曷来¶
新廟既作執事有恪王其享茲用配諸葛¶
錫爵啓封皇則悼之嗣徳象賢天實報之¶
詵詵孫子有引無替太史作詩式昭永世¶
　　　右十八章章四句¶
<pb:KR4d0553_WYG_001-5b>¶
　　性樂堂詩¶
繄厥成性浩然其天靈明洞徹溥博淵泉萬物畢偹衆¶
善具全反身而誠樂莫大焉¶
惟爾學者夙夜有恪循端致曲實充實擴昭兹本善以¶
踵先覺觀其㑹通亦底克樂¶
翼翼髙堂攸介攸寜天光丕容匪間顯㝠灼之當為勇¶
往是程其則不逺勒詩在楹¶
　　　右三章章八句¶
<pb:KR4d0553_WYG_001-6a>¶
　　集義齋詩為太行髙氏作¶
瞻彼嘉木太行之隂盤盤幽谷侃侃素心¶
緬焉興懐古道是式惟心之宜至當有則¶
我其擴之制事不違用達萬變審乎先㡬¶
灼知勇為廼積廼充無間微顯集于厥躬¶
浩然之生實匪助長天地之塞吾體同量¶
肅爾齋居永端於初必有事焉昭昭聖謨¶
　　　右六章章四句¶
<pb:KR4d0553_WYG_001-6b>¶
　　致亭詩¶
　　　致亭大宗伯兖人王公之所搆也公字致道又¶
　　　以致名其亭大夫君子咸取古訓繹其義辭既¶
　　　悉矣予不得襲言焉故賦以美之且自朂也¶
瞻彼繹山緜緜其麓爰有君子樂爾貞卜有倬斯亭䕃¶
此嘉木悠悠永歌衍衍春服¶
先民有覺昧茲寡聞我其致之匪學曷敦問辨言析反¶
思其存煥若融徹大明初暾¶
<pb:KR4d0553_WYG_001-7a>¶
顧瞻周行𤣥邈奚緒曷其致之惟聖有矩我車既堅我¶
馬孔阜無逺弗至式榖爾御¶
潏彼川流晝夜斯逝遡遡無端原原無已於惟緝熙不¶
雜不二我是用希夙夜敬止¶
既種既耨廪積孔殷既狩既獵鼎餗具陳秩秩大猷俛¶
焉日新朂爾尚友予亦何人¶
　　　右五章章八句¶
　　脩省齋詩¶
<pb:KR4d0553_WYG_001-7b>¶
惟皇降衷弗忚弗虧習逺情肆始淪以隳¶
有卓君子勵行自修夙夜惕若反躬是求¶
孰去孰存惟日内省百鏬勿遺靡伺靡騁¶
脩省之始尤慎在獨勇絶其萌庶制爾欲¶
於赫斯臨昭昭幽深毋苟自欺其敢弗欽¶
矧兹眀威曷敢戱豫戰兢自持主一無二¶
燕居觀象恒若洊雷益慎益戒萬善具来¶
審之靡疚式底于完信立願達克承克安¶
<pb:KR4d0553_WYG_001-8a>¶
吾儕小人貪欲内錮甘心物欲有寐有寤¶
為之由己曷自暴棄嗚呼靈臺幸朂爾志¶
　　　右十章章四句¶
　　夀寜堂詩為冀寜耿氏作¶
於昭秉彜有本有支立愛惟親萬善是基¶
衎衎令子報徳慈母菀兹堂構有翼其宇¶
魚軒戾止兄弟具在執禮循循百福攸介¶
㫖甘孔時春酒載筵天錫純嘏眉夀永年¶
<pb:KR4d0553_WYG_001-8b>¶
哺烏在林遺我好音起處攸寜式慰母心¶
琴瑟静好以雅以南式歌且舞朱衣華簪¶
既曰夀只實在寜只夙夜凊温庶其敬止¶
敦孝移忠永錫不匱矢詩孔揚以朂来裔¶
　　　右八章章四句¶
　¶
　¶
　學言稿卷一¶
